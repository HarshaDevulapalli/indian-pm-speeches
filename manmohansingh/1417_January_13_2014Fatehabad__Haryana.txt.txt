	Following is the address of the Prime Minister, Dr. Manmohan Singh, delivered in Hindi after unveiling the foundation stone of Unit 1 and 2 of the Gorakhpur Atomic Power Project in Fatehabad, Haryana today:-
	"मुझे बहुत खुशी है कि मुझे एक बार फिर हरियाणा की जनता के बीच आने का मौका मिला है। करीब 15 दिन पहले, मैं Global Centre for Nuclear Energy Partnership और National Cancer Institute की स्थापना के सिलसिले में झज्जर आया था। आज हरियाणा में एक और बड़े National Project को लागू करने में पहला कदम रखे जाने के अवसर पर मैं आपके सामने हाज़िर हुआ हूं।
	गोरखपुर-हरियाणा Atomic Power Project के पहले phase में कुल 1400 MW क्षमता की दो units होंगी। पहले phase का काम तकरीबन 21,000 करोड़ रुपए की लागत से साल 2020-21 तक पूरा कर लिया जाएगा। उसके बाद दूसरे phase को भी लागू किया जाएगा जिससे project की कुल क्षमता दुगनी होकर 2800 MW हो जाएगी।
	आप सबके और हरियाणा सरकार के सहयोग के बिना इस project की शुरुआत मुमकिन नहीं थी। देश के इस हिस्से में यह इस तरह का पहला project होगा। इससे पैदा होने वाली आधी बिजली हरियाणा के लोगों के इस्तेमाल के लिए होगी और हरियाणा के शहरों, गांवों और उद्योगों की बिजली की जरूरतों को पूरा करने में काम आएगी। आर्थिक विकास के मामले में हरियाणा ने अन्य राज्यों से जो बढ़त बना रखी है उसे इस project से और मज़बूती मिलेगी।
	मैं हरियाणा की जनता को आज एक खास बात के लिए बधाई देना चाहूंगा। आपने इस project को समर्थन देकर ऊर्जा सुरक्षा जैसे महत्वपूर्ण क्षेत्र में नेतृत्व का प्रदर्शन किया है।
	भारत के आर्थिक विकास और जनता का जीवन बेहतर बनाने के लिए यह बहुत जरूरी है कि हमारा देश तेज़ी से आर्थिक विकास में आगे बढ़े । तेज़ आर्थिक विकास हमारे नौजवानों के लिए अच्छे रोज़गार के पर्याप्त मौके पैदा करने के लिए बहुत ज़रूरी है। UPA सरकार के कार्यकाल में पिछले 9 सालों में देश की सालाना विकास दर औसतन 7.9 प्रतिशत रही है। हमने विकास की यह तेज़ रफ्तार इस दौरान दुनिया भर में दो बार आई आर्थिक मंदी के बावजूद हासिल की है। परंतु हम विकास की यह रफ्तार तभी बरकरार रख सकते हैं, जब हम अपने कारखानों, अपने खेतों और अपने घरों में energy और ख़ास तौर पर बिजली की supply बढ़ा सकें ।
	इसके लिए, हमें देश में उपलब्ध energy के सभी ज़रियों का इस्तेमाल करना होगा, जैसे hydro power, thermal power, gas, wind, solar और nuclear । साथ ही, हमें यह भी सुनिश्चित करना होगा कि हम प्रदूषण को काबू में रखें ताकि हमारे पर्यावरण को नुकसान न पहुँच पाये ।
	Nuclear energy ऊर्जा का एक साफ-सुथरा ज़रिया है, जिससे पर्यावरण पर बहुत कम असर पड़ता है। इस project के लिए अपना सहयोग देकर हरियाणा के लोगों ने एक बार फिर दिखा दिया है कि वह सूझबूझ से काम लेते हैं और नई technology के इस्तेमाल से बेवजह नहीं डरते हैं।
	पिछले 10 सालों के दौरान बिजली उत्पादन की भारत की क्षमता में जितनी बढ़ोत्तरी हुई है उतनी उससे पहले के करीब 55 सालों में भी नहीं हुई थी। यह हमारी सरकार की बड़ी उपलब्धियों में से एक है। लेकिन देश में बिजली की मांग को पूरा करने के लिए हमें अभी भी काफी लंबा रास्ता तय करना है।
	परमाणु बिजली, बिजली के सबसे भरोसेमंद और साफ-सुथरे ज़रियों में से एक है। भारत दुनिया के उन गिने चुने देशों में है जिन्होंने Nuclear Power Project स्थापित करने की technology हासिल कर ली है। आज हमारे देश में 4800 MW nuclear power पैदा करने की स्थापित क्षमता है। हमें उम्मीद है कि अगले 10 सालों में हम देश में 27,000 मेगावाट से भी ज्यादा nuclear power बनाने की क्षमता हासिल करने में कामयाब हो जाएंगे।
	हरियाणा में लगाया जा रहा यह Nuclear Power Project हमारे देश के वैज्ञानिकों द्वारा देश में ही विकसित technology पर आधारित है। इस बात पर हम सब को गर्व है। इस project में जो technology इस्तेमाल में लाई गई है वह बेहद अच्छी है और उसका परीक्षण अच्छी तरह से किया जा चुका है। जैसे reactors यहां लगाए जाएंगे वैसे ही गुजरात के काकरापार और राजस्थान के रावतभाटा में भी स्थापित किए जाएंगे।
	इस project में सुरक्षा के सबसे नए और अच्छे तरीके भी अपनाए जाएंगे। हमारी सरकार Nuclear Safety का ख़ास ख्याल रखती है। हमने अपने सभी Nuclear Power Projects में सुरक्षा का स्तर बहुत ऊंचा रखा है। मैं इस बात पर जोर देना चाहूंगा कि nuclear energy के उत्पादन को बढ़ाते वक्त, इस बात का पूरा ध्यान रखा जाएगा कि कभी भी सुरक्षा के विषय में कोई कमी न आने पाए।
	यही नहीं, पिछले सालों के दौरान हमने अपने सभी nuclear projects के लिए किये गए सुरक्षा उपायों की गहरी समीक्षा भी की है और उनके design और operation में सुरक्षा के बहुत सारे नए इंतजाम जोड़े हैं। हम लगातार अपनी सुरक्षा व्यवस्था की तुलना अन्य देशों से करते रहते हैं ताकि इस मामले में दुनिया के सबसे अच्छे देशों में भारत गिना जाए।
	हमारी ऊर्जा की जरूरतों के पूरा होने के लिए और ख़ास तौर पर nuclear power के उत्पादन को बढ़ाने के लिए हमें अंतर्राष्ट्रीय सहयोग की भी जरूरत है। लेकिन बहुत लंबे समय तक अंतर्राष्ट्रीय समुदाय ने nuclear technology तक भारत की पहुँच नहीं होने दी। सन् 2008 में हमारी सरकार ने अन्य देशों के साथ nuclear technology के व्यापार की शुरूआत करने में कामयाबी हासिल की थी । इसी वजह से आज नई technology वाले nuclear power projects लगाना हमारे लिए मुमकिन हुआ है और हमें सस्ती दरों पर nuclear ईंधन की पर्याप्त supply भी मिल रही है।
	हमने इस बात का ख़ास ख्याल रखा है कि इस nuclear power project से इस क्षेत्र के लोगों को ज़्यादा से ज़्यादा फ़ायदा पहुंचे और उनकी सुरक्षा में कोई कमी न आए। इस project के लिए इस इलाके का चुनाव काफी सोच-विचार के बाद किया गया और project को मंजूरी देने से पहले यहाँ पर्यावरण पर प्रभाव जैसे मुद्दों पर अच्छी तरह से जांच कर ली गई है। इसको लागू करने में मकान में रहने वाले किसी भी व्यक्ति को उसके रहने की जगह से नहीं हटाया जाएगा।
	जिन लोगों की ज़मीन इस power plant के लिए ली जाएगी उन्हें मुआवजे के अलावा 33 वर्षों तक सालाना तौर पर एक और रकम भी दी जाएगी। पहले phase के दौरान आठ से दस हजार लोगों को विभिन्न ठेकेदारों के ज़रिए रोजगार मिलने की उम्मीद है। स्थानीय तौर पर रोजगार और कारोबार के दूसरे नए अवसर भी पैदा होंगे। उन लोगों को रोजगार में प्राथमिकता दी जाएगी जिन पर इस project की वजह से असर पड़ेगा।
	सामुदायिक विकास के कई कार्यक्रम भी शुरू किए जाएंगे। इनमें गोरखपुर में एक अस्पताल का निर्माण, स्थानीय Sports Stadium को आधुनिक बनाना, आसपास के गाँवों तक संपर्क सड़कों का विकास, skill development के कार्यक्रम और एक और Deer Park और Herbal Parks का विकास शामिल हैं।
	इस project पर अब तक हुई प्रगति के लिए मैं Nuclear Power Corporation of India और Department of Atomic Energy की तारीफ करना चाहूँगा और उन्हें इस project की सफलता के लिए शुभकामनाएं देना चाहूँगा।
	मैं मुख्यमंत्री श्री भूपिन्दर सिंह हुड्डा और हरियाणा सरकार को भी उनके नेतृत्व और राष्ट्रीय महत्व वाले इस बड़े project को हरियाणा में लाने के लिए की गई कोशिशों के लिए धन्यवाद देना चाहूँगा। हुड्डा साहब हरियाणा के विकास के लिए बराबर काम करते रहे हैं और यह project इस बात की एक और मिसाल है। मुझे पूरा भरोसा है कि इस project से आने वाले सालों में हरियाणा और भारतवर्ष के लोगों की खुशहाली में काफी बढ़ोत्तरी होगी।
	जय हिन्द।"
	 
