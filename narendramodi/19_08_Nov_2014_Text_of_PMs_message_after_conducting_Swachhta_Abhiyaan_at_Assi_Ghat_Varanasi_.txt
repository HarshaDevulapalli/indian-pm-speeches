आज यह घाट की सफाई का मैंने काम प्रारंभ किया है। यहां के सामाजिक संगठनों ने मुझे विश्‍वास दिलाया है कि एक महीने के भीतर-भीतर ये पूरा घाट वे साफ कर देंगे। मैं समझता हूं कि कई वर्षों के बाद यह अपने आप में एक बहुत ही अच्‍छी सौगात सफाई के माध्‍यम से होगी। मैं आज जब वाराणसी अपने संसदीय क्षेत्र में इस सफाई अभियन को मैंने आगे बढ़ाया है तो मैंने 9 लोगों को Nominate करने का जो हमारा कार्यक्रम है, हर व्‍यक्ति सफाई करने के बाद नौ व्‍यक्तियों को Nominate करता है। जब मैंने दिल्‍ली में सफाई की थी तब नौ लोगों को Nominate किया था। आज दोबारा मैं विशेषकर उत्‍तर प्रदेश से जुड़े हुए नौ लोगों को Nominate कर रहा हूं:एक हैं, उत्‍तर प्रदेश के मुख्‍यमंत्री श्रीमान अखिलेश जी यादव,चित्रकूट में Handicapped University के Chancellor जगत गुरू स्‍वामी रामभद्राचार्य जी,भोजपुरी संगीत में जिनका नाम है और भाजपा के सांसद हैं और इसी इलाके से उनका नाता रहा है, ऐसे श्रीमान मनोज तिवारी जी,कृष्‍ण की आत्‍मकथा के कारण साहित्यिक जगत में जिन्‍होंने अपना स्‍थान बनाया, ऐसे आदरणीय मनु शर्मा जी,क्रिकेटर और नौजवानों को हमेशा जिनसे प्रेरणा मिलती है, ऐसे श्रीमान मोहम्‍मद कैफ, औरपदमश्री और संस्‍कृत के विद्वान ज्ञाता प्रोफेसर देवीप्रसाद द्विवेदी जी,इसी उत्‍तर प्रदेश की सौगात और टीवी कलाकार के रूप में और हास्‍य कलाकार के रूप में जिन्‍होंने एक विशेष स्‍थान पाया है ऐसे श्रीमान राजू श्रीवास्‍तव जी,वर्तमान में नौजवान पीढ़ी को प्रेरणा देने वाले क्रिकेटर सुरेश रैना जी, औरइसी उत्‍तर प्रदेश के मेरठ की धरती के संतान जिसकी गायकी ने एक नया रंग और रूप दिया ऐसे नौजवान श्री कैलाश खैर।इन नौ लोगों को मैंने nominate किया है। मैं उनसे प्रार्थना करता हूं कि वे इस सफाई अभियान को आगे बढ़ाएंगे और खुद भी और नौ लोगों को Nominate करके इस क्रम को आगे बढ़ाएंगे। आप सबका बहुत बहुत धन्‍यवाद।
