मित्रों, आज वर्षा सत्र का आरंभ हो रहा है। 13 अगस्त तक ये सत्र चले, ऐसा तय हुआ है। कल बहुत ही अच्छे माहौल में सर्वदलीय बैठक हुई है। और देश को आगे बढ़ाने के लिए महत्वपूर्ण निर्णय सब मिलकर के करें, ये प्रयास हमारा निरंतर रहा है, आगे भी रहेगा। गत सत्र में कुछ राजनीतिक दलों ने ये आश्वासन दिया था कि अगले सत्र में कुछ काम Priority पर पूरे कर दिए जाएंगे। इसलिए मुझे आशा है कि इस सत्र में काफी अच्छे निर्णय होंगे, अधिक निर्णय होंगे। और संसद, देश की आशा, अपेक्षाओं के अनुकूल बहुत ही उत्तम प्रकार की चर्चा करने के लिए, एक माध्यम के रूप में अपना काम करेगी। अब तक सबका जो सहयोग मिला है इसके लिए मैं हमेशा उनका आभार व्यक्त करता हूं। और आगे भी सभी सांसदों का उत्तम Contribution रहेगा, ऐसे भरोसे के साथ इस संसद का सत्र आज प्रारंभ हो रहा है।आप सबका बहुत-बहुत धन्यवाद।
